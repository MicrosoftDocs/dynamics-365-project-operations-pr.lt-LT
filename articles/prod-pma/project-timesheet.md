---
title: Mobiliųjų įrenginių programėlė „Project Timesheet“
description: Šioje temoje pateikiama informacija apie mobiliųjų įrenginių programėlę „Microsoft Dynamics 365 Project Timesheet“. Mobiliųjų įrenginių programėlė „Project Timesheet“ leidžia vartotojams pateikti ir tvirtinti projektų grafikus mobiliuosiuose įrenginiuose.
author: abruer
manager: AnnBe
ms.date: 04/08/2019
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: josaw
ms.search.scope: Core, Operations
ms.custom: ''
ms.assetid: ''
ms.search.region: Global
ms.search.industry: Service industries
ms.author: andchoi
ms.dyn365.ops.version: 10
ms.search.validFrom: 2019-01-15
ms.openlocfilehash: b9cbd84ecb0d71a99982e158d7e0ea1e236fb369
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: lt-LT
ms.lasthandoff: 10/16/2020
ms.locfileid: "4081009"
---
# <a name="project-timesheet-mobile-application"></a>Mobiliųjų įrenginių programėlė „Project Timesheet“

[!include [banner](../includes/banner.md)]

## <a name="overview"></a>Apžvalga

Mobiliųjų įrenginių programėlė „Microsoft Dynamics 365 Project Timesheet“ leidžia vartotojams pateikti ir tvirtinti projektų grafikus mobiliuosiuose įrenginiuose („iPhone“ arba „Android“). Šioje mobiliųjų įrenginių programėlėje pateikiamos grafiko funkcijos, esančios „Dynamics 365 Finance“ projektų valdymo ir apskaitos srityje, pagerinant vartotojų produktyvumą ir efektyvumą; joje taip pat galima laiku įvesti ir patvirtinti projektų grafikus.

## <a name="download-and-install-the-mobile-app"></a>Mobiliųjų įrenginių programėlės atsisiuntimas ir įdiegimas

Atsisiųskite ir įdiekite mobiliųjų įrenginių programėlę „Microsoft Dynamics 365 Project Timesheet“, skirtą „Android“ arba „iPhone“, iš jūsų įrenginio mobiliosios parduotuvės.

## <a name="enable-the-app"></a>Programėlės įgalinimas 

Programoje „Finance“ turi būti įgalinta Mobiliųjų įrenginių programėlė „Project Timesheet“. Norėdami įjungti šias funkcijas, pereikite į **Projektų valdymo ir apskaitos parametrai \> Grafikas** ir pažymėkite parametrą **Įgalinti „Microsoft Dynamics 365 Project Timesheet“**.

## <a name="sign-in-to-the-app"></a>Prisijungimas prie programėlės

1.  Mobiliajame įrenginyje paleiskite mobiliųjų įrenginių programėlę.

2.  Įveskite savo „Finance“ URL.

3.  Pirmą kartą prisijungdami, būsite paraginti įvesti vartotojo vardą ir slaptažodį. Įveskite savo kredencialus.

4.  Prisijungsite prie numatytosios įmonės.

## <a name="submit-a-project-timesheet"></a>Projekto grafiko pateikimas

Programėlėje galite sukurti ir pateikti projekto grafiką. Naują grafiką galite sukurti, remdamiesi ankstesnio grafiko, įrašytų eilučių arba projektų priskyrimų informacija. Jei esate paskirtas atstovu, taip pat galite įvesti kito darbuotojo grafiką. Norėdami sukurti grafiką, veikdami kaip atstovas, pažymėkite mygtuką **Meniu**, paskui pažymėkite ištekliaus pavadinimą.

Grafikų puslapyje bus sukurtas naujas grafiko laikotarpio, pagrįsto šiandienos data, grafikas. Bus rodoma darbo savaitė. Jei grafiko laikotarpis apima kelias savaites, galite pasirinkti kitą darbo savaitę iš darbo savaičių skirtukų.
Jei šiandienos datos grafikas jau yra, jis bus rodomas. Jei norite sukurti naują grafiką kitu grafiko laikotarpiu, pažymėkite mygtuką **Meniu**, paskui pažymėkite **Naujas grafikas**.

Įveskite projekto informaciją, spustelėję veiksmą **Įtraukti laiką** arba veiksmą **Kopijuoti laiką iš**. Pasirinkus veiksmą **Kopijuoti laiką iš**, bus kopijuojama projekto eilutės informacija, bet ne valandos. Meniu **Kopijuoti laiką iš** yra toliau pateikiamos parinktys.

- **Kopijuoti iš esamo grafiko** – kopijuoti grafiko eilutes iš esamo grafiko.

- **Kopijuoti iš parankinių** – kurti naujas grafiko eilutes naudojant grafiko parametrus, pažymėtus kaip parankinius.

- **Kopijuoti iš priskyrimo** – kurti naujas grafiko eilutes pagal priskirtus projektus.

Rodoma projekto informacija priklauso nuo mobiliųjų parametrų, kuriuos nustatėte puslapyje **Projektų valdymo ir apskaitos parametrai**.

Lauke **Juridinis subjektas** pasirinkite juridinį subjektą, kuriam atlikote projekto darbą. Lauką **Juridinis subjektas** galima naudoti tik tuo atveju, jei įjungtas juridinio subjekto įmonių tarpusavio grafikų palaikymas.

Pasirinkite klientą, susietą su grafiko projektu. Pradiniame leidime sistemoje „Android“ klientų įrašai nepalaikomi, nes pirmiausia turite pasirinkti projektą. Jei pirmiausia pasirinkote projektą, laukas **Klientas** užpildomas automatiškai.

Lauke **Projektas** pasirinkite projektą, kurio laiką įvedate. Laukas **Klientas** užpildomas automatiškai.

Klientų ir projektų peržvalgos leidžia ieškoti ir tarp klientų, ir tarp projektų.

Jei reikia, pažymėkite informaciją laukuose **Kategorija**, **Veikla**, **Eilutės ypatybė**, **PVM grupė** ir **Prekės PVM grupė**. Šiuos laukus galima perrašyti.

Lauke **Eilutės ypatybė** bus nustatyta numatytoji reikšmė pagal projektų valdymo ir apskaitos parametrus. Įjungus projekto / kategorijos ir kategorijos / ištekliaus parametrus, bus nustatyta numatytoji reikšmė **Eilutės ypatybė**, apibrėžta šiame tikrinime. Kai projekto / kategorijos ir kategorijos / ištekliaus parametrai nėra įjungti, numatytoji reikšmė **Eilutės ypatybė** bus nustatoma pagal lauką **Įgalinti numatytąją eilutės ypatybę** puslapyje **Projektų valdymo ir apskaitos parametrai**. Reikšmę **Eilutės ypatybė** galima perrašyti.

Pasirinkite dieną ir įtraukite laiką. Įveskite valandų, kurias dirbote kiekvieną dieną, skaičių.

Norėdami įtraukti komentarų apie įvedamas valandas, spustelėkite **Įtraukti komentarų**, tada įveskite komentarus, skirtus naudoti įmonės viduje, skirtus klientams, arba skirtus abiems auditorijoms.
Vidaus naudojimui skirtus komentarus gali peržiūrėti projektų vadovai. Komentarai klientams įtraukiami į sąskaitas faktūras.

Norėdami įrašyti eilutę kaip parankinę, pažymėkite žymės langelį, tada spustelėkite **Įrašyti kaip parankinę**.

Finansinių dimensijų ir priedų palaikymas mobiliųjų įrenginių programėlėje nesuteikiamas.

Pagal poreikį įtraukite daugiau projekto eilučių, kad grafikas būtų užbaigtas.

Spustelėkite **Pateikti** ir siųskite grafiką į patvirtinimo darbo eigą.

## <a name="review-timesheets"></a>Grafikų peržiūra

Grafikų, kuriuos reikia peržiūrėti, sąrašas pateikiamas meniu. Ši parinktis galima tik tada, jei buvote paskirtas darbo eigos tvirtintoju. Palaikomas ir antraštės, ir eilutės patvirtinimas. Eilutės lygio patvirtinimas siūlo galimybę pažymėti vieną ar keletą tvirtinamų eilučių. Peržiūrėję grafiko informaciją, spustelėkite **Patvirtinti**, **Paskirti atstovą** arba **Grįžti** ir tęskite darbo eigą.
