---
title: Kelionių paraiškos
description: Šioje temoje pateikiama informacija apie kelionių paraiškas.
author: suvaidya
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: suvaidya
ms.openlocfilehash: 46a678ac4486c99f11d74dbac07dedd08364cb2f
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: lt-LT
ms.lasthandoff: 10/28/2020
ms.locfileid: "4123748"
---
# <a name="travel-requisitions"></a>Kelionių paraiškos

_**Taikoma:** „Project Operations“, skirta ištekliais / atsargose nelaikomomis prekėmis pagrįstiems scenarijams_

Kelionės paraiškoje nurodomos išlaidos, kurios bus patirtos keliaujant. Kelionės paraiška pateikiama peržiūrėti ir ją galima naudoti siekiant patvirtinti išlaidas.

Jums gali reikėti pateikti kelionės paraišką prieš patiriant išlaidas, kurias turi padengti organizacija. Šis reikalavimas taikomas neatsižvelgiant į tai, ar išlaidas apmokėsite įmonės kredito kortele, grynaisiais pinigais iš gauto avanso ar savo lėšomis padengsite išlaidas, kurias atlygins organizacija.

Siekiant geriau valdyti organizacijos išlaidas galima naudoti kelionių paraiškas ir strategijas. Pavyzdžiui, jei jūsų organizacija turi fiksuotos kainos projektą, kurį vykdant reikia keliauti, projekto komandos narių kelionių išlaidos turi atitikti projekto biudžeto planus. Organizacija, reikalaudama iš anksto patvirtinti kelionės išlaidas, gali pasirūpinti, kad projektas neviršytų biudžeto.

## <a name="configuration"></a>Konfigūracija 

Kelionių paraiškas galima sukonfigūruoti kaip privalomas dalyje Išlaidų valdymo parametrai įgalinant parametrą Išankstinis kelionės patvirtinimas yra privalomas. 

## <a name="create-and-submit-a-travel-requisition"></a>Kelionės paraiškos kūrimas ir pateikimas

1. Eikite į **Mano išlaidos: kelionės paraiška** ir pasirinkite **Nauja kelionės paraiška**.
2. Įveskite paraiškos tikslą ir kelionės paskirties vietą.
3. Lauke **Kelionės aprašas** įveskite bet kokią papildomą informaciją. 
4. Visoms numatomoms išlaidoms, pvz., skrydžiui, maitinimui ar automobilio nuomai, sukurkite išlaidų eilutės elementą. Įtraukite numatomą išlaidų datą, numatomą sumą ir valiutą. 
5. Įtraukę numatytas išlaidas, pasirinkite **Įrašyti**.
6. Kai būsite pasiruošę pateikti kelionės paraišką, pasirinkite **Darbo eiga** > **Pateikti**.

Patvirtintas kelionės paraiškas galite peržiūrėti dalyje **Mano išlaidos: kelionės paraiška**. 

## <a name="view-available-travel-requisitions"></a>Galimų kelionės paraiškų peržiūra

Visas savo kelionės paraiškas galite peržiūrėti dalyje **Mano išlaidos: kelionių paraiškos**.

## <a name="approve-travel-requisitions"></a>Kelionių paraiškų patvirtinimas

Pasirinkite kelionės paraišką, kurią norite patvirtinti, ir pasirinkite **Darbo eiga** > **Patvirtinti**.  

## <a name="submit-an-expense-report-using-your-approved-travel-requisition"></a>Išlaidų ataskaitos pateikimas naudojant patvirtintą kelionės paraišką

1. Sukurkite naują išlaidų ataskaitą ir išlaidų ataskaitos antraštėje ir patvirtintų kelionių paraiškų sąraše pasirinkite **Susieti su kelionės paraiška**.
2. Laukas **Kelionės paraiškos suma** automatiškai atnaujinamas išlaidų ataskaitos antraštėje.
3. Įtraukite visas su kelione susijusias patirtas išlaidas. Jei laukas **Iš anksto įgaliota** įgalintas, konkrečios išlaidų kategorijos suderinta suma ir įgaliota suma bus atnaujinta.

> [!NOTE]
> Kai išlaidų ataskaitą susiesite su patvirtinta kelionės paraiška, operacijos suma negali viršyti įgaliotos sumos. 
